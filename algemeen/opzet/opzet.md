## Eigen project

Het doel van het programmeerproject is om de uitdaging aan te gaan om iets echts te maken. Dat kan van alles zijn, een online versie van je favoriete bordspel, een eigen online huishoudboekje, of die ene app die je altijd al wou maken. Het gaat erom dat jij er enthousiast van wordt en vervolgens te leren wat daar allemaal bij komt kijken.

Natuurlijk gaan we je helpen, maar jij wordt uiteindelijk de expert. De assistentie beperkt zich voornamelijk tot procesmatige ondersteuning. We gaan je helpen bij het uitvinden van wat er nodig is om het project te maken, bij het vinden van tutorials en lesmateriaal, en natuurlijk bij het vormgeven en inperken van het project zelf. Dat laatste is wel zo belangrijk, want er zijn maar zoveel weken in het vak en aan het einde sta je niet met lege handen.

Heb je een eigen idee voor een project, neem dan eerst even contact met ons op door middel van een kort mailtje naar help@mprog.nl. Dan spreken we binnenkort een keertje af om het idee door te praten. 


## Thema projecten

Dit zijn projecten georganiseerd vanuit "the staff" met een geheel eigen thema. Let wel, vanwege de opzet voor de thema projecten is er beperkt plek en is er geen garantie dat hetzelfde thema een volgende iteratie ook gegeven wordt.

#### Data Science (8 studenten max)
Begeleid door Mayla

Bouw een data-pipeline om uit ruwe data informatie te winnen. Met het pandas framework ga je grote hoeveelheden data opschonen, verwerken en analyseren. Uiteindelijk kies je zelf een dataset en een voor jou interessant vraagstuk om te beantwoorden, en ga je aan de slag om het antwoord te vinden. Onderweg leer je over verschillende Data Science technieken, de tools en omgaan met de imperfectie van data uit de echte wereld.


#### Game development met Unity (8 studenten max)
Begeleid door Kamiel

Ontwikkel een eigen game met het populaire Unity framework. De meeste games worden ontwikkeld op basis van zogenaamde game engines. Dit zijn grote frameworks die zijn ontwikkeld om specifiek games, maar ook bijvoorbeeld animaties in te maken. In deze track maak je jezelf wegwijs in het Unity framework om daar uiteindelijk een eigen game mee te maken. Dat betekent niet alleen technische informatie en vaardigheden opdoen, maar ook veel leren over game design. Hoe zorg je er nou voor dat jouw game leuk is om te spelen.


## Template project

Dit zijn leuke en goed uitgepakte projecten uit voorgaande iteraties die nu als een blauwdruk dienen voor nieuwe projecten. Bij deze opzet volg je eerst bestaand lesmateriaal en kies je daarna voor een template. Deze templates zijn grove ideeÃ«n voor wat je kan maken. Het is aan jou om daar een echte invulling aan te geven. 

#### Online Quiz

Gebruikers kunnen vragen beantwoorden en punten scoren. Er is een interessant systeem om van andere gebruikers te winnen. De vragen komen uit een database zoals bijvoorbeeld http://jservice.io.

Voorbeelden van functionaliteit:

1. Een vraagpagina waarop een gebruiker een triviavraag kan beantwoorden.
2. Een quizpagina waarop een gebruiker een quiz kan samenstellen.
3. Een highscore-pagina waarop de scores zowel per quiz als per gebruiker zichtbaar zijn.
4. Een eigen-vraag-pagina waarmee er een vraag kan worden toegevoegd aan de database.
5. Een competitie-pagina om dezelfde quiz te kunnen maken met een eigen highscore-pagina.

#### Online activiteitenmonitor

Gebruikers kunnen tijdsbesteding en activeiten bijhouden. Er is een interessante manier om de opgegeven informatie in te zien. Gebruikers kunnen kiezen om elkaar te vinden op basis van acitiveit.

Voorbeelden van functionaliteit:

1. Een bijhoudpagina waar een gebruiker gemakkelijk een activiteit kan toevoegen of tracken.
2. Een overzichtspagina waar een gebruiker snel kan zien wat er is gebeurd over tijd
3. Een match of deelpagina waar een gebruiker ervoor kan kiezen om andere gebruikers te vinden of eigen activiteit te delen
4. Een optie om activiteit te verwijderen of te corrigeren.


> Het staat je ook vrij om na het volgen van het lesmateriaal een eigen idee in te brengen. Zolang je dit maar goed met ons overlegd. Wil je dit doen, stuur dan tijdig een mail naar help@mprog.nl.