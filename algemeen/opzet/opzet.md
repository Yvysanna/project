


## Eigen project

Het doel van het programmeerproject is om de uitdaging aan te gaan om iets echts te maken. Dat kan van alles zijn, een online versie van je favoriete bordspel, een eigen online huishoudboekje, of die ene app die je altijd al wou maken. Het gaat erom dat jij er enthousiast van wordt en vervolgens te leren wat daar allemaal bij komt kijken.

Natuurlijk gaan we je helpen, maar jij wordt uiteindelijk de expert. De assistentie beperkt zich voornamelijk tot procesmatige ondersteuning. We gaan je helpen bij het uitvinden van wat er nodig is om het project te maken, bij het vinden van tutorials en lesmateriaal, en natuurlijk bij het vormgeven en inperken van het project zelf. Dat laatste is wel zo belangrijk, want er zijn maar zoveel weken in het vak en aan het einde sta je niet met lege handen.

Heb je een eigen idee voor een project, neem dan eerst even contact met ons op door middel van een kort mailtje naar help@mprog.nl. Dan spreken we snel een keer af om het idee door te praten. 


## Template projecten

Dit zijn leuke projecten uit voorgaande iteraties die nu als inspiratie dienen voor nieuwe projecten. Bij deze opzet volg je eerst bestaand lesmateriaal en kies je daarna voor een template. Deze templates zijn grove ideeÃ«n voor wat je kan maken. Het is aan jou om daar een echte invulling aan te geven. 

#### Verbeter je lokaal (webprogrammeren in Flask)

Dit project kan veel verschillende dingen zijn, maar bijvoorbeeld:

1. Maak de lunch-opties op het Science Park inzichtelijk. Waar kan je heen? Wat is er, ennuh hoeveel kost dat dan? Is het eigenlijk een beetje te eten?
2. Wat zijn de OV opties vanaf waar je zit. Is de trein zo op tijd? Moet je wel of niet gaan rennen? Gaat het zo regenen?
3. Wie gaat er straks mee volleyballen, na borrelen of koffiehalen? Een beetje spontane organisatie in het lokaal. Laat gebruikers inschrijven, activiteiten aanmaken en beheren. Hoe zorg je ervoor dat je onderling tijden kan afspreken?
4. We zijn allemaal groot voorstander van meer planten in het lokaal, maar dan moet je ze wel onderhouden (lees: in leven houden). Dat is best lastig als er verschillende planten zijn en verschillende mensen. Los dit probleem zo goed mogelijk op met een website om het onderhoud op bij te houden. Wanneer en hoe vaak moet iedere plant water hebben? Wie heeft dat het laatst gedaan en wanneer? Welke plant groeit uit zijn pot? Hoe voeg je nieuwe planten toe en haal je oude planten weg?

#### Bankhangen

Er zijn veel plekken om te zitten in Amsterdam, maar je moet ze wel even kennen en weten te vinden. Maak een website om je naar de beste bankjes in Amsterdam (alternatieve plaatsen zijn ook zeker mogelijk) te leiden. Zie ook [deze Reddit thread](https://www.reddit.com/r/Amsterdam/comments/x4x19o/waar_is_je_chillste_bankje/) voor inspiratie. Hoe zorg je ervoor dat er bankjes kunnen worden toegevoegd? Hoe neem je gebruikers mee naar een dichtsbijzijnde bank? De ene zitplek is de ander niet, hoe kom je erachter welke beter is? Is het vandaag een beetje bankjesweer?

> Het staat je ook vrij om na het volgen van het lesmateriaal een eigen idee in te brengen. Zolang je dit maar goed met ons overlegd. Wil je dit doen, stuur dan tijdig een mail naar help@mprog.nl.


## Thema projecten

Dit zijn projecten georganiseerd vanuit "the staff" met een geheel eigen thema. Dit zijn onderwerpen waar we ervaring mee hebben en die we zelf natuurlijk erg leuk vinden. Daar staat tegenover dat een thema project altijd een beetje experimenteel is. Daarom zijn motivatie en een goede eigen inzet hier extra nodig om het project een succes te maken. Daarnaast is er vanwege de opzet voor de thema projecten beperkt plek en is er geen garantie dat hetzelfde thema een volgende iteratie ook gegeven wordt. Je moet er dus zeker van zijn dat je genoeg tijd beschikbaar hebt in het blok.

#### Data Science (8 studenten max)
Begeleid door Mayla

Bouw een data-pipeline om uit ruwe data informatie te winnen. Met het pandas framework ga je grote hoeveelheden data opschonen, verwerken en analyseren. Uiteindelijk kies je zelf een dataset en een voor jou interessant vraagstuk om te beantwoorden, en ga je aan de slag om het antwoord te vinden. Onderweg leer je over verschillende Data Science technieken, de tools en omgaan met de imperfectie van data uit de echte wereld.


#### Game development met Unity (8 studenten max)
Begeleid door Kamiel

Ontwikkel een eigen game met het populaire Unity framework. De meeste games worden ontwikkeld op basis van zogenaamde game engines. Dit zijn grote frameworks die zijn ontwikkeld om specifiek games, maar ook bijvoorbeeld animaties in te maken. In deze track maak je jezelf wegwijs in het Unity framework om daar uiteindelijk een eigen game mee te maken. Dat betekent niet alleen technische informatie en vaardigheden opdoen, maar ook veel leren over game design. Hoe zorg je er nou voor dat jouw game leuk is om te spelen.
