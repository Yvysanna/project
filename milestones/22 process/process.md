# Procesboek

Nu je het proposal hebt geschreven, en je begint met programmeren, moet je een procesboek maken. Hierin hou je **iedere dag** de voortgang tijdens het project bij.

Dit heeft twee doelen. Voor het vak moet het duidelijk zijn dat je de nodige tijd in het project hebt gestoken en natuurlijk ervan leert. Daar speelt dit procesboek een belangrijke rol in. Voor jezelf biedt een procesboek een manier om bij te houden wat je hebt gedaan en welke keuzes je maakt. Door je dag even op te schrijven haal je uiteindelijk een boel chaos uit het project.

### Hoe?

Maak in je git repository een map aan genaamd `docs` en zet daarin een bestand genaamd `PROCESS.md`.

Schrijf (aan het eind van) iedere dag kort op:

- Wat je hebt gedaan.
- Keuzes die je hebt gemaakt.
- Wat er nog moet gebeuren.
- Eventuele "gotchas".

Bijvoorbeeld:

**7 april**

Registratie en login geÃ¯mplementeerd. Dit gaat via een modal i.p.v. een aparte pagina, dat voelde minder storend. Moet nog checken op een sterk wachtwoord. De reviewpagina kan niet goed omgaan met niet ingelogde gebruikers, daarvoor moet de Review database tabel worden uitgebreid.

### Tips

* Kies een vorm die je handig vindt. Een korte paragraaf is prima, maar mischien vind je een bulleted list handiger.
* Een plaatje zegt meer dan duizend woorden, zelfs al is het een screenshot van code. Zeker als je bang bent iets te vergeten, bijvoorbeeld wat die ingewikkelde functie van vanmiddag nou echt doet, screenshot het en leg het kort uit in dit procesboek.

> Om het vak te halen, moet je iedere dag dat je aan het project werk ook `PROCESS.md` updaten en committen en pushen. Probeer er een gewoonte van te maken aan het einde van de dag. 

## Submit

<div class="form-check">
  <input required name="form[process]" class="form-check-input" type="checkbox" value="yes" id="check1">
  <label class="form-check-label" for="check1">
    Ik heb een bestand genaamd PROCESS.md naar GitHub gepusht
  </label>
</div>
