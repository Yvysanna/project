# Projectvalidatie

In deze beginfase van je project moet je een aantal dingen doen om aan te tonen dat het project van de grond zal komen. Het ligt een beetje aan het soort project wat voor dingen dat zijn. Hieronder vind je een aantal ideeÃ«n; bespreek met jouw begeleider wat voor jouw project handig is.

## User interface

Heb je een project met een duidelijke user interface met veel interacties en schermen? Dan is dit het moment om deze te gaan bouwen, bijvoorbeeld met HTML en CSS. Je kunt een tijdelijke map maken om het helemaal in uit te werken. Later kun je het copy-pasten naar je projectdirectory!

## git en GitHub

Voor jouw project ga je werken met git om dagelijks versies van de code te "committen". Je gaat ook je code delen met de organisatie, via de website GitHub. Hiervoor moet je een repository aanmaken en je moet je computer koppelen aan deze repository. Er is een kans dat dit flink mislukt, dus belangrijk om dat nu meteen te starten.

## Dataverzameling

Als jouw project gebaseerd is op een dataset of bijvoorbeeld data van webpagina's haalt, dan is dit het moment om aan te tonen dat dat gaat lukken. Je zal de eerste student niet zijn die een "gratis" API heeft uitgekozen waarvoor later toch blijkt dat de toegang niet echt gratis is. Of de data die er in zit, blijkt toch te beperkt.

In principe ga je hiervoor een kort shell-scriptje maken, of een Python-programma desnoods, om de data te downloaden en om te zetten in een bruikbaar formaat.

- Als je een API wil gebruiken maak dan een account aan en ga testen of en hoe je de juiste data eruit kunt krijgen. Zitten er voldoende details in de data om in jouw project zinvol te gebruiken? Zitten er limieten op? 

- Als je informatie van webpagina's wil scrapen dan kun je daar nu mee aan de slag. Maak een scriptje waarin je pagina's probeert te scrapen en deze op te slaan, of informatie hieruit op te slaan. Misschien kun je er een CSV van bouwen? Of een andere manier om het goed te kunnen gebruiken.

- Als je een losse dataset wil gebruiken die je kunt downloaden, doe dat dan nu en kijk hoe je deze dataset bijvoorbeeld in een SQlite-database kunt krijgen. Komt de informatie foutloos over? Kun je daarna zinvolle queries runnen of ontbreekt er toch nog info?

Let op! Als je een grote dataset hebt (meer dan een paar megabyte), plaats deze dan **niet** in je git-repository maar plaats alleen je scripts daar, waarmee wij dan zelf de dataset kunnen downloaden en omzetten.

## Projectstart

Naast alle randvoorwaarden ga je deze week ook gewoon je project inrichten. Werk je met Flask, dan ga je een `app.py` maken en alles netjes in de juiste directories plaatsen. Zorg ook dat je het project kunt runnen en dat een database-connectie gemaakt kan worden (zelfs al zou er nog niks in de database staan!).

Dan kun je ook de eerste dingen zichtbaar gaan maken, misschien een introductiepagina, een linkje, enzovoort. Overleg met je begeleider wat tactisch is.
