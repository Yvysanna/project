# Proposal

We beginnen met een projectvoorstel (proposal). Dit is een document waarin je het functionele ontwerp van het project koppelt aan een probleem uit de echte wereld. Kort gezegd, wat doet je project om iets echts op te lossen. Hieronder vind je precies hoe en wat.

## Het doel

Projecten hebben altijd een risico van falen. Er zijn signalen die een hoog risico op falen aangeven:

- Het project probeert te veel of te weinig te doen.
- Het doel van het project is erg vaag omschreven.
- Het is niet bepaald duidelijk wie het product gebruikt, of zou willen gebruiken.
- Het probleem dat het project probeert op te lossen bestaat niet of is eigenlijk al opgelost.

Over het algemeen zie je, dat hoe duidelijker het idee van wat het project zou moeten zijn ten einde van het vak, hoe groter de kans op succes. Dat gezegd, succes hier is natuurlijk een goed compleet project. Het gaat hier zeker niet om een populair product of een potentieel commercieel succes.

Er zijn stappen die je kan nemen om de kans op een succesvol project flink te verhogen. Veel daarvan zit in de voorbereiding en in het krijgen van feedback van medestudenten en ook van the staff. Neem nu echt even de tijd om aan dit voorstel te werken en praat met anderen terwijl je eraan werkt. Ideeën uitwisselen en feedback vragen helpt enorm.

## Wat vragen

Beantwoord in je voorstel de voglende vragen met een paar regels tekst. Tenminste, als de vraag relevant is voor jouw specifieke project.

1. Wat is **het probleem** (niet de oplossing) dat jouw project gaat oplossen. Wees duidelijk en specifiek. Een paar abstracte voorbeelden:

    - Dit is een duidelijk beschreven probleem dat een redelijke groep mensen geregeld tegenkomt omdat er geen goed communicatiemiddel is. Dit kan een web-app goed oplossen.
    - Er is een breed gebrek aan kennis over een bepaald onderwerp. Een interactieve visualisatie of verhalende app mist hier.
    - Dit spelconcept bestaat alleen in de echte fysieke wereld. Maar dit is niet bruikbaar in tijden van isolatie, daarom moet dit een web app worden.

2. Wie zijn je verwachte gebruikers? In andere woorden, voor wie bouw je dit project? Bijvoorbeeld:

    - Oudere mensen die over het algemeen onbekend zijn met het onderwerp van het project.
    - "People on the go"
    - Enkel voor powerusers, zij hebben geen uitleg nodig en willen snel werken.
    - De inwoners van Lab42
    - Me, myself, and I

3. In welke setting wordt je project gebruikt? Een paar voorbeelden:

    - Op een groot scherm dat altijd aanstaat waarbij er geen interactie is. Een admin regelt de configuratie op een apart scherm.
    - Voornamelijk op reis, dus waarschijnlijk op een smartphone.
    - Ieder achter zijn eigen laptop of desktop. Er is een redelijk groot scherm en een toetsenbord is ook aanwezig.

4. Wat doet jouw oplossing anders of beter dan bestaande oplossingen? Wat is je niche? Bijvoorbeeld:

    - Deze app is ontwerpen voor een locatie/bedrijf/groep. Het lost de specifieke eisen en problemen dat deze locatie/bedrijf/groep heeft, dat een generieke app niet kan.
    - Deze oplossing focust op een klein deel van een veel groter probleem, waar nog geen goede oplossing voor bestaat.
  
## Schets je oplossing

Schrijf en **schets** je oplossing. Echt waar, **schets**. Dit is misschien wel de belangrijkste stap van dit hele proces. Want zodra je begint met tekenen, ga je ontdekken wat er echt moet gaan bestaan. Er zijn allemaal kleine dingen waar je overheen schiet als je erover schrijft, maar je ziet zodra je het tekent.

Wat je doet hangt een beetje af van het type project:

- Als je een programma maakt dat zich richt op gebruikers, zeg een spel of een web app, schets dan de gebruikerservaring. In andere woorden, de situatie waar de gebruiker zich in bevindt:

    - Voeg schetsen toe voor hoe het afgemaakte project eruit ziet voor de gebruiker. Als er meerdere schermen zijn, schets ze dan individueel.
    - Maak het duidelijk hoe acties en navigatie werken.
    - Voeg concrete voorbeelden van inhoud toe. Dus niet Lorum ipsum overal.

        ![embed](https://www.youtube.com/embed/j0vP77s_bXc)

    - Zorg ervoor dat je schetsen een compleet overzicht geven van je app.

- Als je een tool of een algoritme maakt voorbijvoorbeeld data analyse of voor het doen van een voorspelling, teken dan de componenten van de oplossing uit. Dit hangt natuurlijk sterk af van wat je gaat maken. Bijvoorbeeld in het geval van data processing zou je de verschillende onderdelen van een data processing pipeline kunnen uittekenen.

In alle gevallen:

- Geef een korte samenvatting van jouw oplossing (een paar zinnen) en verbind het probleem dat je probeert op te lossen. "Deze applicatie zal..."

- Neem een minuutje om een goede tool te vinden om foto's van je schetsen te maken. Kijk bijvoorbeeld naar Microsoft Lens. Een rechte en goede kwaliteit foto maakt een wezenlijk verschil. Zorg er in ieder geval voor dat je tekeningen begrijpbaar zijn. Als we niet redelijkerwijs kunnen lezen of begrijpen wat er staat, kan het ervoor zorgen dat je later aan je project kan beginnen. Dit zorgt voor een kleine achterstand die je uiteindelijk weer moet compenseren. Natuurlijk staat het je ook vrij om te schetsen met een computerprogramma, maar over het algemeen raden we papier aan.

## Features

Maak een lijst van features die moeten of zouden moeten bestaan voor je project. Dat zijn bijvoorbeeld zaken als een login feature/pagine, een "character creation screen", of een visualisatie stap. Bij het maken van deze lijst, probeer zo specifiek mogelijk te zijn en hou features klein. Het is over het algemeen beter om grotere features op te breken in meerdere kleine.

Hak nu je lijst in twee. Eén lijst van features die moeten bestaan, anders is je project niet af. Bijvoorbeeld, een meeting app zonder de mogelijkheid om meetings te maken is niet echt een meeting app. Een andere lijst voor features die je zou willen dat bestond, maar die niet absoluut cruciaal zijn. Denk hier goed over na en probeer zoveel mogelijk features op de tweede lijst te zetten. Als een feature echt nodig is, en dus op de eerste lijst gaat, schrijf dan even kort op waarom.

Tot slot, zet de features op de tweede lijst op volgorde van hoe belangrijk ze zijn voor jouw project. Dit gaat je helpen om te prioritizeren later.

Alles wat je hier schrijft is waarschijnlijk nog incompleet. Op basis van feedback van andere of simpelweg door te werken aan je project, zal je features willen toevoegen of veranderen. Maar door dit werk nu te doen, laat het je straks focussen op de belangrijke stukken uit je project. Daarbij geeft het je een beetje overzicht, waardoor je ook makkelijker kleine stukjes kan afbijten even afhankelijk van hoeveel tijd je hebt die dag. Gecombineerd zorgt dit ervoor dat je aan het einde van het vak niet met een hele mooie app zit voor veilingen, zonder de veilingen.

## Requirements



## Vereisten

Beschrijf ook de dingen die je op orde moet krijgen voordat je echt aan je project begint. Je moet dit doen op basis van wat je **nu** weet. Na het indienen van je projectvoorstel, tijdens feedbackgesprekken met andere studenten of met docenten, kunnen er extra dingen naar voren komen. Je kunt die zaken dan aan je voorstel toevoegen.

- Maak een lijst van alle **gegevensbronnen** die je gaat gebruiken en of je de gegevens moet transformeren voordat ze bruikbaar zijn voor de toepassing. De lijst moet links bevatten naar waar de gegevensbronnen te vinden zijn (gedownload of toegankelijk via een API). Als je een account nodig hebt om toegang te krijgen tot de gegevens, maak je het account nu aan. Vaak blijkt het moeilijker dan verwacht om toegang te krijgen tot goede data.

- Maak een lijst van de **externe componenten** (denk aan bibliotheken zoals `sqlalchemy` of `bootstrap`) die je nodig hebt om bepaalde functies te implementeren. Voeg de namen toe en als het onderdeel niet erg standaard is, voeg dan een link naar de website toe. Geef aan welk onderdeel je nodig hebt en waarvoor.

- Voeg een overzicht toe van **vergelijkbare** web-apps of data-pipelines of applicaties, in termen van functies en technische aspecten: wat doen ze? hoe hebben ze het geïmplementeerd? kun je het op dezelfde manier doen? (Besteed een paar regels per "concurrent".)

- Identificeer de **moeilijkste delen** van het implementeren van uw applicatie: denk aan technische problemen of beperkingen die tijdens de ontwikkeling kunnen ontstaan ​​en welke mogelijkheden je hebt om deze te verhelpen.

## Check

Vergelijk voordat je verder gaat je oplossing nog een laatste keer met de projectvereisten. Is het ook nog steeds duidelijk dat je voorgestelde project inderdaad een oplossing is voor het genoemde probleem?

Het projectvoorstel moet goed geschreven en duidelijk opgemaakt zijn. Vergeet niet om een
titel, je naam, en een korte samenvatting van je voorstel op te nemen.

Zorg er ten slotte voor dat je document op spelling is gecontroleerd en dat afbeeldingen **niet te groot** of te klein zijn.


<!--

## Submit

Below, you submit your GitHub repo URL. In addition, make sure you check off these points:

<div class="form-check">
  <input name="form[readme]" class="form-check-input" type="checkbox" value="yes" id="check1">
  <label class="form-check-label" for="check1">
    My repository only contains a README.md document, no code
  </label>
</div>

<div class="form-check">
  <input required name="form[doc]" class="form-check-input" type="checkbox" value="yes" id="check2">
  <label class="form-check-label" for="check2">
    My repository contains the required pictures in a separate "doc" folder
  </label>
</div>

<div class="form-check">
  <input required name="form[markdown]" class="form-check-input" type="checkbox" value="yes" id="check3">
  <label class="form-check-label" for="check3">
    README.md is written in good Markdown with headings, lists, pictures etc.
  </label>
</div>

<div class="form-check">
  <input required name="form[listofdatasources]" class="form-check-input" type="checkbox" value="yes" id="check4">
  <label class="form-check-label" for="check4">
    README.md contains links to data sources and concrete examples of the data that's needed
  </label>
</div>

<div class="form-check">
  <input required name="form[listofcomponents]" class="form-check-input" type="checkbox" value="yes" id="check5">
  <label class="form-check-label" for="check5">
    README.md contains a global list of needed components other than Flask, SQL and Javascript
  </label>
</div>

<div class="form-check">
  <input required name="form[listofotherapps]" class="form-check-input" type="checkbox" value="yes" id="check6">
  <label class="form-check-label" for="check6">
    README.md contains multiple examples of similar apps and describes what my app does differently
  </label>
</div>

<div class="form-check">
  <input required name="form[listofhardtofigureout]" class="form-check-input" type="checkbox" value="yes" id="check7">
  <label class="form-check-label" for="check7">
    README.md contains a small list of things that I think will take most time to figure out/implement
  </label>
</div>

-->
